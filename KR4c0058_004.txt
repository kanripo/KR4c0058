# -*- mode: mandoku-view; -*-
#+TITLE: 孟東野詩集
#+DATE: 2015-09-11 08:19:28.758052
#+PROPERTY: ID KR4c0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0225-004孟東野詩集-卷第四.
<pb:KR4c0058_SBCK_004-1a>¶
孟東野詩集卷第四¶
　　　山南西道莭度參謀試大理評事平昌孟　郊¶
　詠懷下¶
　　　　秋懷十五首¶
孤骨夜難卧吟蟲相唧唧老泣無涕洟秋露爲¶
滴𤁋去壯暫如翦來衰紛似織觸緒無新心叢¶
悲有餘憶詎忍逐南帆江山踐徃昔¶
秋月顔色冰(去/聲)老客志氣單冷露滴夢破峭風¶
梳骨寒席上印病文腸中轉愁盤疑懷無所憑¶
虚聽多無端梧桐枯崢嶸聲響如哀彈¶
<pb:KR4c0058_SBCK_004-1b>¶
一尺月透戸仡栗如劒飛老骨坐亦驚病力所¶
尚微蠱苦貪(一作/含)剪色鳥危巢焚輝孀娥理故¶
&KR0093;(一作/煩緒)孤哭(一作/坐)抽餘意浮年不可追衰步多¶
夕歸¶
秋至老更貧破屋無門扉一片月落牀四壁風¶
入衣踈夢不復逺弱心良易歸商葩將去(一作/老)¶
緑繚繞爭餘輝野步踏事少病謀向物違幽幽¶
草根蟲生意與我微¶
竹風相戞語幽閨暗中聞&KR0017;神滿衰聽恍惚難¶
自分商葉隨乾雨秋衣卧單雲病骨可剸物酸¶
<pb:KR4c0058_SBCK_004-2a>¶
呻亦成文瘦攅如此枯壯落隨西曛裊裊一線¶
命徒言繫絪緼¶
老骨懼秋月秋月力劒稜纎輝不可干冷䰟坐¶
自凝羇雌巢空鏡仙飈蕩浮氷驚步恐自翻病¶
大不敢凌單床寤皎皎瘦卧心兢兢洗河不見¶
水透濁爲清澄詩壯昔空説詩衰今何憑¶
老病多異慮朝夕非一心商蟲哭衰運繁響不¶
可尋秋草瘦如髪貞芳綴踈金晚鮮詎幾時馳¶
景還易隂弱習徒自恥暮知欲何任露才一見¶
讒潜智早已深防深不防露此意古所箴¶
<pb:KR4c0058_SBCK_004-2b>¶
嵗暮景氣乾秋風兵甲聲織織勞無衣喓喓¶
自鳴商聲聳中夜蹇支廢前行青髪如秋園一¶
翦不復生少年如餓花瞥見不復明君子山岳¶
定小人&KR0093;毫爭多爭多無壽天道戒其盈¶
冷露多瘁索枯風饒吹嘘秋深月清苦蟲老聲¶
麤踈頳珠枝纍纍芳金蔓舒舒草木亦趣時寒¶
榮似春餘自悲(一作/悲彼)零落生與我心何如¶
老人朝夕異生死每日中坐隨一啜安卧與萬¶
景空視短不到門聽澀詎逐風還如刻削形免¶
有纎悉聦浪浪謝初始皎皎幸歸終孤隔文章¶
<pb:KR4c0058_SBCK_004-3a>¶
友親宻蒿萊翁歳緑閔以黄秋節迸已(一作/又)窮¶
四時既相迫萬慮自然叢南逸浩淼際北貧磽¶
确中曩懷沉遙江衰思結秋嵩鋤食難滿腹葉¶
衣多醜躬塵縷不自整古吟將誰通幽竹嘯&KR0017;¶
神楚鐵生虬龍志生多異感運鬱由邪衷常思¶
書破衣至死敎初童習樂莫習聲習聲多頑聾¶
明明胷中言願寫爲髙崇¶
幽苦日日甚老力步步微常恐暫下床至門不¶
復歸飢者重一食寒者重一衣泛廣豈無涘恣¶
行亦有隨(一作/隨時)語中失次第身外生瘡痍桂蠧¶
<pb:KR4c0058_SBCK_004-3b>¶
既潜汚(一作/扝)桂花損貞姿詈言一失香千古聞¶
臭詞將死始前悔前悔不可追哀哉輕薄行終¶
日與駟馳(一作欲/馳)¶
流運閃欲盡枯折皆相號棘枝風哭酸桐葉霜¶
顔髙老蟲乾鐵鳴驚獸孤玉咆商氣洗(一作/病)聲¶
瘦晚隂驅景勞集耳不可遏噎神不可逃蹇行¶
散餘鬱幽坐誰與曹抽壯無一線剪懷盈千刀¶
清詩既名眺(一作詩清/既名郊)金菊亦姓陶收拾昔所¶
棄咨嗟今比毛幽幽歳晏言零落不可操¶
霜氣入病骨老人身生氷衰毛暗相刺冷痛不¶
<pb:KR4c0058_SBCK_004-4a>¶
可勝鷕鷕伸至明强强攬所憑瘦坐形欲折腹¶
飢心將崩勸藥左右愚言語如見憎聳耳噎神¶
開(一作聳嚥/神氣開)始知功用(一作/者)能日中視餘瘡暗¶
鏁(一作/隙)聞繩(一作/細)蠅彼齅一何酷此味半㸃凝¶
潜毒爾無猒餘生我堪矜凍飛幸不逺冬令反¶
心懲出沒各有時寒熱苦(一作/莫)相凌仰謝調運¶
翁請命願有徴¶
黄河倒上天衆水有却來人心不及水一直去¶
不迴一直亦有巧不肯至蓬萊一直不知疲唯¶
聞至省臺忍古不失古失古志易摧失古劒亦¶
<pb:KR4c0058_SBCK_004-4b>¶
折失古琴亦哀夫子失古淚當時落漼漼詩老¶
失古心至今寒皚皚古骨無濁肉古衣如蘚苔¶
勸君勉忍古忍古銷塵埃¶
詈言(一作/署劒)不見血殺人何紛紛聲如窮家犬吠¶
竇何誾誾詈痛幽&KR0017;哭詈侵黄金貧言詞豈用¶
多憔悴在一聞古詈舌不死至今書云云今人¶
詠古書善惡冝自分秦火不𤑔舌秦火空𤑔文¶
所以詈更生至今横絪緼¶
　　　靖安寄居¶
寄静不寄華愛兹嵽嵲居渇飲濁清泉饑食無¶
<pb:KR4c0058_SBCK_004-5a>¶
名&KR0188;敗菜(一作/葉)不敢火補衣亦寫書古云儉成¶
徳今乃寔起予戅叟戅不足賢人賢有餘役生¶
皆促促心竟誰舒舒萬馬踏風衢衆塵隨奔車¶
髙賔盡不見大道夜方虚卧有洞庭夢坐無長¶
安儲英髦空駭耳煙火獨微如厚念恐傷性薄¶
田憶親鋤承(一作/忙)世不出力冬竹肯抽𦵔外物¶
莫相誘約心誓從初碧芳既似水日日詠歸歟¶
　　　雪¶
忽然太行雪昨夜飛入來崚嶒墮庭中嚴白何¶
皚皚奴婢曉開戸四支凍徘徊咽言詞不成告¶
<pb:KR4c0058_SBCK_004-5b>¶
訴情狀摧官給未入門家人盡以&KR0069;意勸莫笑¶
雪笑雪貧爲災將暖此殘疾典賣爭致盃敎令¶
再舉手誇曜餘生才强起吐巧詞委曲多新裁¶
爲爾作非夫忍恥轟暍雷書之與君子庻免生¶
嫌猜¶
　　　春愁¶
春物與愁客遇時各有違故花辤新枝新淚落¶
故衣日暮兩寂寞飄然亦同歸¶
　　　懊惱¶
惡詩皆得官好詩空抱山抱山冷　終日悲¶
<pb:KR4c0058_SBCK_004-6a>¶
顔顔好詩更相嫉劒㦸生牙關前賢死已乆猶¶
在咀嚼間以我殘抄身清峭養髙閑求閑未得¶
閑衆誚瞋虤虤¶
　遊適上¶
　　　遊城南韓氏莊¶
初凝瀟湘水鏁在朱門中時見水底月動摇池¶
上風(一/動摇池上風/作有時池底/山)清氣潤竹木白光連虚空¶
浪簇霄漢羽岸芳金碧叢何言數畆間環泛路¶
不窮願逐(一作/常慕)神仙侣飄然(一作/從兹)汗漫通¶
　　　與二三友秋霄㑹話清上人院¶
<pb:KR4c0058_SBCK_004-6b>¶
何處山不幽此中情又别一僧敲一磬七子吟¶
秋月激石泉韻清寄枝風嘯咽冷然諸境静頓¶
覺浮累滅扣寂兼探眞通霄詎能輟¶
　　　夜集¶
好鳥無雜棲華堂有嘉携琴樽互傾奏歌賦相¶
和諧但嘉魚水合莫令雲雨乖一爲鴡雞彈再¶
鼓壯士懷初景待誰曉新春逐(一作/還)君來願言¶
良友㑹髙駕不知迴¶
　　　招文士飲¶
曹劉不免死誰敢負年華文士莫辭酒詩人命¶
<pb:KR4c0058_SBCK_004-7a>¶
屬花退之如放逐李白自矜夸萬古忽將似一¶
朝同嘆嗟何言天道正獨使地形斜南士愁多¶
病北人悲去家梅芳已流管柳色未藏鵶相勸¶
罷吟雪相從愁飲霞醒時不可過愁海浩無涯¶
　　　陪侍御叔遊城南山墅¶
夜坐擁腫亭晝登崔嵬岑日窺萬峯首月見雙¶
泉心松氣清耳目竹氛碧衣襟佇想(一作/仰悲)琅玕¶
字數聽枯槁吟¶
　　　登華嚴寺楼望終南山贈林校書兄弟¶
地脊亞爲崖聳出&KR0115;&KR0115;中樓根挿逈雲殿翼翔¶
<pb:KR4c0058_SBCK_004-7b>¶
危空前山胎元氣靈異生不窮勢吞萬象髙秀¶
奪五岳雄一望俗慮醒再登仙願崇青蓮三居¶
士晝景眞賞同¶
　　　遊終南山¶
南山塞天地日月石上生髙峯夜留景(太白峯/西黄昏)¶
(後見/餘日)深谷晝未明山中人自正路險心亦平長¶
風驅松栢聲拂萬壑清到此悔讀書朝朝近浮¶
名¶
　　　遊終南龍池寺¶
飛鳥不到處僧房終南巔龍在水長碧雨開山¶
<pb:KR4c0058_SBCK_004-8a>¶
更鮮步出白日上坐依清溪邊地寒松桂短石¶
險道路(一作/苔磴)偏晚磬送歸客數聲落遥天¶
　　　南陽公請東櫻桃亭子春讌¶
萬木皆未秀一林先含春此地獨何力我公布¶
深仁霜葉日舒卷風枝逺埃塵初英濯紫霞飛¶
雨流清津賞異出囂雜折芳積歡忻文心兹焉¶
重俗尚安能珍碧玉糚粉比飛瓊穠艷均鴛鴦¶
七十二花態併相新常恐遺秀志迨兹廣讌陳¶
芳菲爭勝引歌詠竟良辰方知戯馬㑹永謝登¶
龍賔¶
<pb:KR4c0058_SBCK_004-8b>¶
　　　逰華山雲臺觀¶
華嶽獨靈異草木恒新鮮山盡五色石水無一¶
色泉仙酒不醉人仙芝皆延年夜聞明星館時¶
韻女蘿絃敬兹不能寐焚栢吟道篇¶
　　　喜與長文上人宿李秀才小山池亭¶
燈盡語不盡主人庭砌幽柳枝星影曙蘭葉露¶
華浮塊嶺笑羣岫片池輕衆流更聞清淨子逸¶
唱頗難儔¶
　　　邀花伴(時在朔方)¶
邊地春不足十里見一花及時須遨遊日暮饒¶
<pb:KR4c0058_SBCK_004-9a>¶
風沙¶
　　　石淙十首¶
巖谷不自勝水木幽竒多朔風入空曲涇(一作/徑)¶
流無大波迢逓逗難盡參差勢相羅雪霜有時¶
洗塵土無由和潔冷誠未厭晚步將如何¶
出曲水未斷入山深更重泠泠若仙語皎皎多¶
異容萬響不相雜四時皆自濃日月牙分照雲¶
霞各生峯乆迷向方理逮兹聳前蹤¶
荒䇿每恣逺戅步難自迴已抱苔蘚疾(一作/疲)尚¶
凌潺湲隈驛驥苦銜勒籠禽恨摧頽實力苟未¶
<pb:KR4c0058_SBCK_004-9b>¶
足浮誇信悠㢤顧惟非時用靜言還自咍¶
朔水刀劒利秋石瓊瑶鮮魚龍氣不腥潭洞狀¶
更妍磴雪入呀谷掬星洒遥天聲忙(一作/迫)不及¶
韻勢疾多斷漣輸去雖有恨躁氣(一作/翻)一何顛¶
蜿蜒相纒掣犖确亦迴旋黑草濯鐵髮白苔浮¶
冰錢具(一作/其)生此云遥非徳不可甄何況被犀¶
士制之空以權始知静剛猛文教從來先¶
空谷聳視聽幽湍澤心靈疾流脫鱗甲疊岸衝¶
風霆丹瓛墯瓌景霽波灼(一作/閃)虚形淙淙豗厚¶
軸稜稜攅髙冥弱棧跨旋碧危梯倚凝青飄飄¶
<pb:KR4c0058_SBCK_004-10a>¶
鶴骨仙飛動鼇背庭(一作/亭)常聞誇大言下顧皆¶
細萍¶
百尺明鏡流千曲寒星飛爲君洗故物有色如¶
新衣不飲泥土汚但飲雪霜飢石稜玉纎纎草¶
色瓊霏霏谷磑有餘力溪舂亦多機從來一智¶
萌能使衆利歸因之山水中喧然論是非¶
入深得竒趣昇險爲良隮搜勝有聞見逃俗無¶
蹤蹊宂流恣迴轉竅景忘東西戅獸鮮猜懼羅¶
人巧罝罤幽馳異處所忍慮多端倪虚獲我何¶
飽實歸彼非迷斯文浪云潔此㫖誰得齊¶
<pb:KR4c0058_SBCK_004-10b>¶
屑珠瀉潺湲裂玉何威瓌若調千瑟絃未果一¶
曲諧古駭毛髪慄險驚視聽乖二(一作/士)老皆勁¶
骨風趨縁欹崖地逺有餘(一作/遺)羙我遊採棄(一/作)¶
(竒)懷乗時幸勤鍳前恨多幽霾弱力謝剛健蹇¶
䇿貴安排始知隨事静何必當夕齋¶
昔浮南渡飈今攀朔山景物色多瘦削吟笑還¶
孤永日日凍有稜雪霜空無影玉噴不生冰瑶¶
渦旋成井潛角時聳光隠鱗乍漂冏再吟獲新¶
勝返步失前省愜懷雖已多惕慮未能整頽陽¶
落何䖏昇&KR0334;銜踈嶺¶
<pb:KR4c0058_SBCK_004-11a>¶
聖朝搜巖谷此地多遺玩怠墯成逺遊頑踈恣¶
靈(一作/虚)觀勁飈刷幽視怒水懾餘湍(一作/惴)曽是¶
結芳(一作/茅)誠逺兹勉流倦冰條聳危慮霜翠瑩¶
遐盼物誘信多端荒尋諒難遍去矣朔之隅翛¶
然楚之甸¶
　　　遊韋七洞庭别業¶
洞庭如瀟湘疊翠蕩浮碧松桂無赤日風物饒¶
清激逍遥展幽韻參差逗良覿道勝不知疲&KR0115;¶
搜自無斁曠然青霞抱永矣白雲適崆峒非凡¶
鄉蓬瀛在仙籍無言從逺尚還思君子識(一作/兹焉)¶
<pb:KR4c0058_SBCK_004-11b>¶
(與之/敵)波濤潄古岸鏗鏘辨竒石靈響非外求殊¶
音自中積人皆走煩濁君能致虚寂何以袪擾¶
擾叩調清淅淅既懼豪華損誓從詩書益一舉¶
獨徃姿再揺飛遁迹山深有變異意愜無驚惕¶
采翠奪日月照耀迷晝夕松齋何用掃蘿院自¶
然滌業峻謝煩蕪文髙追古昔暫遥朱門戀終¶
立青史績物表易淹留人間重離析難隨洞庭¶
酌且醉横塘席¶
　　　越中山水¶
日(一作/動)覺耳目勝我來山水州蓬瀛若髣髴田¶
<pb:KR4c0058_SBCK_004-12a>¶
(一作/四)野如泛浮碧嶂幾千遶清泉(一作/源)萬餘流¶
莫窮合沓步孰盡𣲖别遊越水淨難汚越天隂¶
易收氣鮮無隠物目視逺更周舉俗(一作/族)媚葱¶
蒨連冬擷芳柔菱湖有餘翠茗圃無荒疇賞異¶
忽已逺探竒誠淹留永言終南色去矣銷人憂¶
　　　春集越州皇甫秀才山亭¶
嘉賔(一作嘉誘/又作善友)在何處置亭春山巔顧余寂寞¶
者謬厠芳菲筵視聴日澄澈聲光坐連綿晴湖¶
瀉峯嶂翠浪多萍蘚何以逞髙志爲君吟秋天¶
(一作/秋篇)¶
<pb:KR4c0058_SBCK_004-12b>¶
　　　和皇甫判官遊琅瑘溪¶
山中琉璃境物外琅瑘溪房廊逐巖壑道路隨¶
髙低碧瀨漱白石翠煙含青蜺客來暫遊踐意¶
欲忘簪珪樹杪燈火夕雲端鐘梵齊時同雖可¶
仰跡異難相携唯當清宵夢髣髴願(一作/期)攀躋¶
孟東野詩集卷第四¶
