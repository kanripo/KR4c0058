# -*- mode: mandoku-view; -*-
#+TITLE: 孟東野詩集
#+DATE: 2015-09-11 08:19:28.798283
#+PROPERTY: ID KR4c0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0225-005孟東野詩集-卷第五.
<pb:KR4c0058_SBCK_005-1a>¶
孟東野詩集卷第五¶
　　　山南西道節度參謀試大理評事平昌孟　郊¶
　遊適下¶
　　　汝州南潭陪陸中丞公燕¶
一雨百泉漲南潭夜來深分明碧沙底寫出青¶
天心逺客洞庭至因兹滌煩襟既登飛(青/一作)雲¶
舫願奏清風琴髙岸立旗㦸潜蛟失(互/一作)浮沉¶
威稜護斯浸魍魎逃所侵山態變初霽水聲流¶
新音耳目極眺聽潺湲與嶔岑誰言柳太守空¶
有白蘋吟¶
<pb:KR4c0058_SBCK_005-1b>¶
　　　汝州陸中丞席喜張從事至同賦十韻¶
汝水無濁波汝山饒竒石大賢爲此郡佳士來¶
如積有客乗白駒奉義愜所適清風蕩華館雅¶
瑟泛瑶席芳醑静無喧金樽光有滌縱情孰慮¶
損聽論自招益願折若木枝却彼曜靈夕貴賤¶
一相接(憂/一作)憂(情/一作)悰忽轉易㑹合勿言輕别¶
離古來惜請君駐征車良遇難再覿¶
　　　夜集汝州郡齋聴陸僧辯彈琴¶
康樂寵詞客清宵意無窮徴文北山(䆫/一作)外借¶
月南樓中千里愁併盡一樽歡暫同胡爲戞楚¶
<pb:KR4c0058_SBCK_005-2a>¶
琴(瑟/一作)淅&KR0267;起寒風¶
　　　同年春燕¶
少年三十士嘉㑹良在兹髙歌揺春風醉舞摧¶
花枝意蕩晼晚景喜凝芳菲時馬跡攅騕裊樂¶
聲韻參差視聽改舊趣物象含新姿紅雨花上¶
滴緑煙柳際垂淹中講精義南皮獻清詞前賢¶
與今人千載爲一期明鑒有皎潔澄玉無磷緇¶
永與沙泥别各整雲漢儀盛氣自中積英名日¶
四馳塞鴻絶儔匹海月難等夷鬱折忽已盡親¶
朋樂無涯幽蘅發空曲芳杜綿所思浮跡自聚¶
<pb:KR4c0058_SBCK_005-2b>¶
散壯心誰别離願保金石志無令有奪移¶
　　　羅氏花下奉招陳侍御¶
眼在枝上春落地成埃塵不是風流者誰爲攀¶
折人寧辭波浪闊莫道徃來頻拾紫豈宜晚掇¶
芳須及晨勞收賈生淚强起屈平身花下本無¶
俗酒中别有神遊&KR0597;不飲故戯蝶亦爭新萬物¶
盡如此過時非所珍¶
　　　遊石龍渦(四壁千仭散泉如雨)¶
石龍不見形石雨如散星山下晴皎皎山中隂¶
泠泠水飛林木杪珠綴莓苔屏蓄異物皆别當¶
<pb:KR4c0058_SBCK_005-3a>¶
晨景&KR0082;暝泉芳春氣碧松月寒色青險力(隂力/一作)¶
此獨壯猛獸亦不停日暮且迴去浮心恨(尚/一作)¶
未寧¶
　　　浮石亭¶
曽是風雨力崔嵬漂來時落星夜皎潔近榜朝¶
逶迤翠瀲逓明滅清潨㵼欹危況逢蓬島仙㑹¶
合良在兹¶
　　　看花五首¶
家家有(如/一作)芍藥不妨至温柔溫柔一同女紅¶
笑笑不休月娥雙雙下楚艷枝枝浮洞裏逢仙¶
<pb:KR4c0058_SBCK_005-3b>¶
人(仙人立/一作幸逢)綽約青(清/一作)宵遊¶
芍藥誰爲壻人人不敢來唯應待詩老日日殷¶
勤開玉立無氣力春凝且徘徊將何謝青春痛¶
飲一百盃¶
芍藥吹欲盡無奈曉風何餘花欲誰待唯待諫¶
郎過諫郎不事俗黄金買髙歌髙歌夜更清花¶
意晚更多¶
飲之不見底醉倒深紅波紅波蕩諫心諫心終¶
無它獨遊終難醉挈榼徒經過閑花不觧語勸¶
得酒無多¶
<pb:KR4c0058_SBCK_005-4a>¶
三年此村落春色入心悲料得一孀婦經(它/一作)¶
時獨淚垂¶
　　　濟源春¶
太行横偃脊百里芳崔嵬濟濵花異顔杤口雲¶
如裁新畫彩色濕上界光影來深紅縷草木淺¶
碧珩泝洄千家門前飲一道傳禊盃玉鱗吞金¶
鈎仙璇琉璃開朴童茂言語善俗無驚猜狂吹¶
寢恒宴曉清夢先迴治生鮮墯夫積學多深材¶
再遊詎癲戅一洗驚塵埃¶
　　　濟源寒食七首¶
<pb:KR4c0058_SBCK_005-4b>¶
風巢嫋嫋春鵶鵶無子老人仰面嗟柳弓葦箭¶
(蒿矢/一作)覷不見髙紅逺緑勞相遮¶
女嬋(蟬/一作)童子黄短短耳中聞人惜春晚逃&KR0597;¶
匿蝶踏地來抛却齋麋一瓷椀¶
一日踏春一百迴朝朝没脚走芳埃饑童餓馬¶
掃花餵向晚飲溪三兩盃¶
莓苔井上空相憶轆轤索斷無消息酒人皆倚¶
春髪緑病叟獨藏秋髮白¶
長安落花飛上天南風引至三殿前可憐春物¶
亦朝謁唯我孤(獨/一作)吟渭水邉¶
<pb:KR4c0058_SBCK_005-5a>¶
枋口花間掣手歸嵩陽(山/一作)爲我留(駐/一作)紅暉¶
可憐躑躅千萬尺柱地柱天疑(今/一作)欲飛¶
蜜&KR0597;爲主各磨牙咬盡村中萬木花君家甕甕¶
今應滿五色冬籠甚可誇¶
　　　遊枋口二首¶
一步復一步出行(行路/一作)千里幽爲取山水意故¶
作寂寞遊太行青巔髙枋口碧照浮明明無底¶
鏡泛泛忘機鷗老逸不自限病狂不可周恣閑¶
饒淡薄怠玩多淹留芳物競晼晚緑梢挂新柔¶
和友鸎相遶言語亦以稠(逺飛鷹亦以稠/一作和友鶻相)始知¶
<pb:KR4c0058_SBCK_005-5b>¶
萬&KR0124;然静躁難相求¶
聳我殘病骨健如一仙人鏡中照千里鏡浪洞¶
百神此神日月華不作尋常春三十夜皆明四¶
時晝恒新鳥聲盡依依獸心亦忻忻澄幽出所¶
怪閃異坐微絪可來復可來此地靈相親¶
　　　與王二十一員外涯遊枋口柳溪¶
萬株古柳根挐此磷磷溪野榜多屈曲仙潯無¶
端倪春桃散紅煙寒竹含晚淒曉聽忽以異芳¶
樹安能齊共疑落鏡中坐泛紅景低水意酒易¶
醒浪情事非迷小儒峭章句大賢嘉提携潛竇¶
<pb:KR4c0058_SBCK_005-6a>¶
韻靈瑟翠崖鳴玉珪主人稷卨翁徳茂芝木畦¶
鑿出幽隠端氣象皆昇躋曽是清樂抱逮兹幾¶
省溪宴位席蘭草濫觴驚鳬鷖靈味薦魴瓣金¶
花屑橙韲江調擺衰俗洛風逺塵泥徒言奏狂¶
狷詎敢忘筌蹄¶
　　　與王二十一員外涯遊昭成寺¶
洛友寂寂約省騎霏霏塵遊僧步晚磬話茗含¶
芳春■(作)瑶䇿氷入手粉壁畫瑩神頳廊芙蓉¶
霽碧殿琉璃津(勻/一作)玄講島(海/一作)岳盡淵詠文¶
字新屢笑寒竹讌況接青雲賔顧慙餘眷下衰¶
<pb:KR4c0058_SBCK_005-6b>¶
瘵嬰殘身¶
　　　嵩少¶
沙彌舞袈裟走向躑躅飛閑步亦惺惺芳援相¶
依依噎塞春咽喉蜂蝶事光輝群嬉且已晚孤¶
引將何歸流艷去不息朝英亦踈㣲¶
　　　旅次洛城東水亭¶
水竹色相洗碧花動軒楹自然逍遥風蕩滌浮¶
競情霜落葉聲燥景寒人語清我來招隠亭衣¶
上塵暫輕¶
　　　洛橋晚望¶
<pb:KR4c0058_SBCK_005-7a>¶
天津橋下冰初結洛陽陌上人行絶榆桞蕭踈¶
樓閣閑月明直見嵩山雪¶
　居處¶
　　　北郭貧居¶
進乏廣莫力退爲䝉瀧(籠/一作)居三年失意歸四¶
向相識踈地僻草木壯荒條扶我廬夜貧燈燭¶
絶明月照吾書欲識貞静操秋蟬飲清虚¶
　　　題陸鴻漸上饒新開山舍¶
驚彼武陵狀移歸此巖邉開亭擬貯雲鑿石先¶
得泉嘯竹引清吹吟花成(討/一作)新篇乃知髙潔¶
<pb:KR4c0058_SBCK_005-7b>¶
情擺落區中縁¶
　　　題韋承緫吳王故城下幽居(門子孫/韋生相)¶
才飽身自貴巷荒門豈貧韋生堪繼相孟子願¶
依隣夜思琴(酒/一作)語切晝情茶味新霜枝留過¶
鵲(鶴/一作)風竹掃䝉塵郢唱一聲發呉花千片春¶
對君何所得歸去覺情眞¶
　　　蘇州崑山惠聚寺僧房¶
昨日到上方片雲掛(封/一作)石牀錫杖莓苔青袈¶
裟松栢香晴磬無短韻古燈含永光有時乞鶴¶
歸還訪(放/一作)逍遥場¶
<pb:KR4c0058_SBCK_005-8a>¶
　　　題從叔述靈巖山壁¶
換却世上心獨起山中情露衣凉且鮮雲䇿髙¶
復輕喜見夏日來變爲松景清每將逍遥聴不¶
猒颼飀聲逺念塵末宗未踈俗間名桂枝(科/一作)¶
妄舉手(意/一作)萍路空勞生仰謝開淨&KR0246;相招時¶
一鳴¶
　　　題林校書花嚴寺書䆫¶
隠詠不誇俗問禪徒淨居翻將白雲字(寺/一作)寄¶
向青蓮書擬古投松坐就明開紙䟽昭昭(綿綿/一作)¶
南山景獨與心相如¶
<pb:KR4c0058_SBCK_005-8b>¶
　　　藍溪元居士草堂¶
市井不容義義歸山谷中夫君宅松桂招我樓¶
䝉籠人朴情慮肅境閑視聽空清溪宛轉水脩¶
竹徘徊風木倦採樵子土勞稼穡翁讀書業雖¶
異敦本志亦同藍岸青漠漠藍峯碧崇崇日昏¶
各命酒(返/一作)寒蛩鳴蕙叢(鳴荒叢/一作寒鹿)¶
　　　新卜青羅幽居奉獻陸大夫¶
黔婁住何處仁邑無餒(飢/一作)寒豈誤舊覊旅變¶
爲新閑安二頃有餘食三農行可觀籠禽得髙¶
巢轍鮒還曾瀾翳翳桑柘墟紛紛田里歡兵戈¶
<pb:KR4c0058_SBCK_005-9a>¶
忽消散耦耕非艱難嘉木偶良酌芳隂庇清彈¶
力農雖一事趣世徒萬端静覺本相厚動爲末¶
所殘此外有餘暇鋤荒出幽蘭¶
　　　酬孟十二新居見寄　陸長源¶
大道本夷曠髙情亦冲虚因隨白雲意偶逐青¶
羅居青羅分䝉宻四序無&KR0228;舒餘清濯子衿散¶
彩還吾廬去嵗登美第榮名在公車將必繼管¶
蕭豈唯躡應徐首夏尚清和殘芳遍丘墟褰幃¶
䕃䆫柳汲井滋園&KR0188;達者貴知心古人不顯餘¶
愛君蔣生逕且著茂陵書¶
<pb:KR4c0058_SBCK_005-9b>¶
　　　題韋少保静恭宅藏書洞¶
髙意合天製自然狀無窮仙華凝四時玉蘚生¶
數峯書祕漆文字匣藏金蛟龍閑爲氣候肅開¶
作雲雨濃洞隠諒非乆巖夢誠必通將綴文士¶
集貫就眞珠叢¶
　　　生生亭¶
灘閙不妨語跨溪仍(冝/一作)置亭置亭嵽嵲頭開¶
䆫納遥青遥青新畫出三十六扇屏&KR1602;&KR1602;立平¶
地稜稜浮髙&KR0115;一日數開扉仙閃目不停徒誇¶
逺方岫曷若中峯靈拔意千餘丈浩言永堪銘¶
<pb:KR4c0058_SBCK_005-10a>¶
浩言無愧同愧同忍醜醒致之未有力力在君¶
子聽¶
　　　寒溪九首¶
霜(路/一作)洗水色盡寒溪見纎鱗幸臨虚空鏡照¶
此殘悴身潛滑不自隠露底瑩更新豁如君子¶
懷曽是危陷人始明淺俗心夜結朝已津淨漱¶
一掬碧逺消千慮塵始知泥步泉莫與山源隣¶
洛陽岸邊道孟氏莊前溪舟行素氷拆(行芰荷/一作舟)¶
(折)聲作青瑶嘶緑水結緑玉白波生白珪明明¶
寶鏡中物物天照齊仄步下危曲攀枯聞孀啼¶
<pb:KR4c0058_SBCK_005-10b>¶
霜芬(宿雰/一作)稍消(蕭索/一作)歇凝景微茫齊癡坐直視¶
聴戅行失蹤蹊岸童斸棘勞語言多悲悽¶
曉飲一盃酒踏雪過清溪波瀾凍爲刀剸割鳬¶
與鷖宿羽皆翦棄血聲沉沙泥獨立欲何語黙¶
念心酸嘶凍血莫作春作春生不齊凍血莫作¶
花作花發孀啼幽幽棘針村凍死難耕犂¶
篙工磓玉星一路隨迸螢朔凍哀徹底獠饞咏¶
潛鯹氷齒相磨嚙風音酸鐸鈴清悲不可逃洗¶
出纎悉聽碧瀲卷已盡彩縷飛飄零下躡滑不¶
定上棲折難停哮嘐呷喢寃仰訴何時寧¶
<pb:KR4c0058_SBCK_005-11a>¶
一曲一直水白龍何鱗鱗凍飈雜碎號韲音坈¶
谷辛柧椾吃無力飛走更相仁猛弓一折絃餘¶
喘争來賔大嚴　立小殺不復陳皎皎何皎¶
皎氲氲復氲氲瑞晴刷日月髙碧開星辰獨立¶
兩脚雪孤吟千慮新天讒徒昭昭箕舌虚齗齗¶
堯聖不聴汝孔微亦有臣諫書竟成章古義終¶
難陳¶
因凍死得食殺風仍不休以兵爲仁義仁義生¶
刀頭刀頭仁義腥君子不可求波瀾抽劒氷相¶
劈如仇讎尖雪入魚心魚心明愀愀怳如罔兩¶
<pb:KR4c0058_SBCK_005-11b>¶
説似訴割切由誰使異方氣入此中土流翦盡¶
一月春閉爲百谷幽仰懷新霽光下照疑憂愁¶
溪老哭甚寒涕泗氷&KR0226;&KR0226;飛死走死形雪裂紛¶
心肝劒刃凍不割弓絃彊難彈常聞君子武不¶
食天殺殘斸玉掩骼胔吊瓊哀䦨干¶
溪風擺餘凍溪景銜明春玉消花滴滴虬解光¶
鱗鱗懸步下清曲消期濯芳津千里氷裂處一¶
勺暖亦仁凝精㸦相洗漪漣競將新忽如劒瘡¶
盡初起百戰¶
　　　立徳新居十首¶
<pb:KR4c0058_SBCK_005-12a>¶
立徳何亭亭西南聳髙隅陽崖洩春意井圃留¶
冬蕪勝引即紆道幽行豈通衢碧峯逺相揖清¶
思誰言孤寺秩雖未貴家醪良可哺¶
聳城架霄漢挈宅涵絪緼開門洛北岸時鎻嵩¶
陽雲夜髙星辰大晝長天地分厚韻屬踈語薄¶
名謝&KR0349;聞兹焉有殊隔永矣難及羣¶
賔秩已覺厚私儲常恐多清貧聊自爾素責將¶
如何儉教先勉力修襟無餘它良棲一枝木靈¶
巢片葉荷仰笑鵾鵬輩委身拂天波¶
踈門不掩水洛色寒更髙曉碧流視聴夕清濯¶
<pb:KR4c0058_SBCK_005-12b>¶
衣袍爲扵仁義得未覺登陟勞逺岸雪難暮勁¶
枝風易號霜禽各嘯侣吾亦愛吾曹¶
﨑嶇有懸步委曲饒荒尋逺樹足良木踈巢無¶
爭禽素魄銜夕岸緑水生曉潯空曠伊洛視髣¶
髴瀟湘心何必尚逺異憂勞滿行襟¶
懸途多仄足﨑圃無脩畦霜蘭與宿艾手擷心¶
不迷品子&KR0180;讀書轅駒難服犂虚食日相投夸¶
腸詎能低恥従新學遊願將古農齊¶
都城多聳秀愛此髙縣居伊雒遶街巷鴛鴦飛¶
閻閭翠景何的礫霜颸飄空虚突出萬家表獨¶
<pb:KR4c0058_SBCK_005-13a>¶
治二畆&KR0188;(餘/一作)一旬一手版十日九手鋤¶
手鋤良自朂激勸亦已饒畏彼梨栗兒空資玩¶
弄驕夜景卧難盡晝光坐易消治舊得新義耕¶
荒生嘉苖鋤治苟愜適心形俱逍遥¶
玉蹄裂鳴水金綬忽照門拂拭貧士席拜候丞¶
相軒徳踈未爲髙禮至方覺尊豈惟耀兹日可¶
以榮逺孫如何一陽朝獨荷衆瑞繁¶
東南富水木寂寥蔽光輝此地足文字及時隘¶
驂騑仄雪踏爲平澀行變如飛令畦生氣色嘉¶
緑新霏微天意資厚養賢人肯相違(至日鄭相/末二章冬)¶
<pb:KR4c0058_SBCK_005-13b>¶
(意在焉/至門以屬)¶
孟東野詩集卷第五¶
<pb:KR4c0058_SBCK_005-14a>¶
