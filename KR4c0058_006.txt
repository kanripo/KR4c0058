# -*- mode: mandoku-view; -*-
#+TITLE: 孟東野詩集
#+DATE: 2015-09-11 08:19:28.839872
#+PROPERTY: ID KR4c0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0225-006孟東野詩集-卷第六.
<pb:KR4c0058_SBCK_006-1a>¶
孟東野詩集巻第六¶
　　　山南西道節度參謀試大理評事平昌孟郊¶
　行役¶
　　　西上經靈寶觀(人舊宅/觀即尹真)¶
道士無白髮語音(言/一作)靈泉清青松多壽色白¶
石&KR0106;夜明放步霽霞起振衣華風生真文秘中¶
頂寶氣浮四楹一片古關路萬里今人行上仙¶
一可見驅䇿徒西征¶
　　　泛黄河¶
誰開崑崙源流出混沌河積雨(羽/一作)飛作風驚¶
<pb:KR4c0058_SBCK_006-1b>¶
龍噴爲波湘瑟颼飀絃越賔(客/一作)嗚咽歌有根¶
(𩀱眼/一作)不可洗虛此來經過¶
　　　徃河陽𪧐峽陵&KR0009;李侍御¶
暮天寒風悲屑屑啼烏遶樹泉水噎行路解鞍¶
投古陵蒼蒼隔山見㣲月鴞鳴犬吠霜煙昏開¶
囊拂巾對盤飱人生窮達感知己明日投君申¶
片言¶
　　　鵶路溪行呈陸中丞¶
鵶路不可越二十六渡溪有物飲碧水髙林挂¶
青蜺歷覽道更險驅使跡頻暌視聴易常主心¶
<pb:KR4c0058_SBCK_006-2a>¶
魂㸦相迷浪石忽揺動沙堤信難躋危峯紫霄¶
外古木浮雲齊出阻望汝郡太賢多招携疲馬¶
戀舊秣羇禽思故棲應憐泣楚玉棄置如塵泥¶
　　　獨宿峴首憶長安故人¶
月迴無隠物況復大江秋江城與沙村人語風¶
颼飀峴亭當此時故人不同逰故人在長安亦¶
可將夢求¶
　　　自商行謁復州盧使君䖍¶
一身遶千山逺作行路人未遂東呉歸暫出西¶
京塵仲宣荆州客今余(爲/一作)竟陵賔徃蹟雖不¶
<pb:KR4c0058_SBCK_006-2b>¶
同託意皆有因商嶺莓苔滑石坂上下頻江漢¶
沙泥潔永日(水白/一作)光景新獨淚起殘夜孤吟望¶
初晨驅馳竟何事章句依深仁¶
　　　夢澤行¶
楚山爭蔽虧日月無全輝楚路饒迴惑旅人有¶
(多/一作)迷歸騏驥思北首鷓鴣願南飛我懷京雒¶
逰未厭風塵衣¶
　　　京山行¶
衆䖟聚病馬流血不得行後路起夜色前山聞¶
虎聲此時逰子心百尺風中旌¶
<pb:KR4c0058_SBCK_006-3a>¶
　　　旅次湘沅有懷靈均¶
分拙多感激久逰遵長𡍼經過湘水源懷古方¶
踟蹰舊稱楚靈均此處殞忠軀側聆故老言遂¶
得旌賢愚名參君子場行爲小人儒騷文&KR0247;貞¶
亮體物情﨑嶇三黜有愠色即非賢哲模五十¶
爵髙秩謬膺從大夫胷&KR0109;積憂愁容鬢復(先/一作)¶
彫枯死爲不弔&KR0017;生作猜謗徒吟澤㓗其身忠¶
節寧見輸懷沙㓕其性孝行焉能俱且聞善稱¶
君一何善自殊且聞過稱已一何過不渝悠哉¶
風土人角黍投川隅相傳歴千祀哀悼延八區¶
<pb:KR4c0058_SBCK_006-3b>¶
如今聖明朝養育無羇孤君臣逸雍熈徳化盈¶
紛敷巾車徇前侣白日猶昆吾寄君臣子心戒¶
此真良圖¶
　　　過彭澤¶
揚帆過彭澤舟人訝歎息不見種柳人霜風空¶
寂歴¶
　　　過分水嶺¶
山壯馬力短路行石齒中十步九舉轡迴環失¶
西東溪水變爲雨懸崖隂濛濛客衣飃䬙&KR0004;葛¶
花零落風白日捨我没(去/一作)征途忽然窮¶
<pb:KR4c0058_SBCK_006-4a>¶
　　　分水嶺别夜示從弟寂(于孟叔/一作示)¶
南中少平地山水重疊生别泉萬餘曲迷舟獨¶
難行四際亂峯合一眺千慮并潺湲冬夏冷光¶
彩晝夜明賞心難久勝離腸忽自驚古木揺霽¶
色髙風動秋聲(棄&KR0158;風結秋聲/一作古木解舊)飲爾一樽酒慰¶
我百憂輕嘉期何處定此晨堪&KR0009;情¶
　　　連州吟三章¶
春風朝夕起吹緑日日深試爲連州吟淚下不¶
可禁連山何連連連天碧岑崟衰猿哭花死子¶
規裂客心蘭芷結新佩瀟湘遺舊音怨聲能翦¶
<pb:KR4c0058_SBCK_006-4b>¶
絃坐撫零落琴¶
羽翼不自有相追力難任唯憑方寸靈獨夜萬¶
里尋方尋魂飃䬙南夢山嶇嶔髣髴驚魍魎悉¶
窣聞楓林正直被放者&KR0017;魅無所侵賢人多安¶
排俗士多虛歆孤懷吐明月衆毁鑠黄金願君¶
保玄曜壯志無自沉¶
朝亦連州吟暮亦連州吟連州果有信一紙萬¶
里心開緘白雲斷明月墯衣襟南風嘶舜琯苦¶
竹動猿音萬里愁一色瀟湘雨滛滛兩劒忽相¶
觸雙蛟恣浮沉鬭水正迴斡倒流安可禁空愁¶
<pb:KR4c0058_SBCK_006-5a>¶
江海信驚浪隔相尋¶
　　　旅行¶
楚水結冰薄楚雲爲雨㣲野梅參差發旅榜逍¶
遥歸¶
　紀贈¶
　　　上河陽李大夫¶
上將秉神略至兵無猛威三軍當嚴冬一撫勝¶
重衣霜劒奪衆景夜星失長輝蒼鷹獨立時惡¶
鳥不敢飛武牢鎻天關河橋紐地機大將奚以¶
安守此稱者稀貧士少顔色貴門多輕肥試登¶
<pb:KR4c0058_SBCK_006-5b>¶
山岳髙方見草木㣲山岳㤙既廣草木心皆歸¶
　　　投贈張端公¶
君子量不極胷吞百川流嫉邪霜氣直問俗春¶
辭柔日戸晝輝静月盃宵景幽詠驚芙蓉發笑¶
激風飈秋鸞步獨無侣鶴音仍寡儔幸沾分寸¶
顧散此千萬憂¶
　　　贈蘇州韋郎中使君¶
謝客吟一聲霜落羣聽清文含元氣柔鼓動萬¶
物輕嘉木依性植曲枝亦不生塵埃徐&KR0067;詞金¶
玉曹劉名章句作雅正江山益鮮明蘋萍一水¶
<pb:KR4c0058_SBCK_006-6a>¶
草菰蒲片池榮曽是康樂詠如今搴其英顧惟¶
菲薄質亦願將此并¶
　　　上張徐州¶
爲水不入海安得浮天波爲木不在山安得横¶
日柯再來君子傍始覺精義多(藝多/一作)大徳唯一¶
施衆情自偏頗至樂無(变/一作)宫徵至聲遺謳謌¶
願鼓空桑絃永使萬物和顧已誠拙訥干名已¶
蹉&KR0760;獻詞唯在口所欲無餘它乍作支泉石乍¶
作翳松蘿一不改方圓破質爲琢磨賤子本如¶
此大賢心若何豈是無異途異途難經過¶
<pb:KR4c0058_SBCK_006-6b>¶
　　　上包祭酒¶
岳岳冠盖彦英英文字雄瓊音獨聽時塵韻固¶
不同春雲生紙上秋濤起胷中時吟五君詠再¶
舉七子風何幸松桂侣見知勤苦功願將黄鶴¶
翅一借飛雲空¶
　　　贈崔純亮¶
食薺腸亦苦强歌聲無歡出門即有礙誰謂天¶
地寛有礙非遐方長安大道傍小人智慮險平¶
地生太行鏡破不攺光蘭死不攺香始知君子¶
心交久道益彰君心與我懷離别俱迴遑譬如¶
<pb:KR4c0058_SBCK_006-7a>¶
浸蘖泉流苦巳日長忍泣目易衰忍憂形易傷¶
項籍非不壯賈生非不良當其失意時涕泗各¶
沾裳古人勸加飡(食/一作)此飡(食/一作)難自强一飯¶
九祝噎一嗟十斷腸況是兒女怨怨氣凌彼蒼¶
彼蒼昔有知白日下清霜今朝始驚歎(呼/一作)碧¶
落空茫茫¶
　　　贈文應上人¶
棲遲青山巔髙静身所便不踐有命草但飲無¶
聲泉齋性空轉寂學情深更専經文開貝葉衣¶
製垂秋蓮猒此俗人羣暫來還却旋¶
<pb:KR4c0058_SBCK_006-7b>¶
　　　嚴河南¶
赤令風骨峭語言清霜寒不必用雄威見者毛¶
髮攅我有赤令心未得赤令官終朝衡門下忍¶
志將筑彈君從西省郎正有東洛觀洛民蕭條¶
久威恩憫撫難苦竹聲嘯雪夜齋聞千竿詩人¶
偶&KR0009;耳聽苦心多端多端落盃酒酒中方得歡¶
隠士多隠酒此言信難刋取次令坊沽舉止務¶
在寛何必紅燭嬌始言清宴䦨丈夫莫矜莊矜¶
莊不中㸔¶
　　　贈李觀(觀&KR0004;登第)¶
<pb:KR4c0058_SBCK_006-8a>¶
誰言形影親燈滅影去身誰言魚水歡水竭魚¶
枯(損/一作)鱗昔爲同恨客今爲獨笑人捨予在泥¶
轍飄跡上雲津卧木易成蠧棄花難再春何言¶
對芳景愁望極蕭晨埋劒誰識氣匣絃日生塵¶
願君語髙風爲余問蒼旻¶
　　　呉安西館贈從弟楚客¶
䝉籠楊桞館中有南風生風生今爲誰湘客多¶
逺情孤枕楚水夢獨帆楚江程覺來殘恨深(作/一)¶
(心)尚與歸路并玉匣正絃在請君時一鳴¶
　　　贈章仇將軍¶
<pb:KR4c0058_SBCK_006-8b>¶
將軍不誇劒才氣爲英雄五岳拽力内百川傾¶
意中本立誰敢拔飛文自難窮前時天地翻已¶
有扶正功¶
　　　贈道月上人¶
僧皃淨無㸃僧衣寧綴華尋常晝日行不使身¶
影斜飯木煑松栢坐山敷(邀/一作)雲霞欲知禪隠¶
髙緝薜爲袈裟¶
　　　杼情因上郎中二十二叔監察十五叔¶
　　　兼呈李益端公柳縝評事¶
方憑指下絃冩出心中言寸草賤子命髙山主¶
<pb:KR4c0058_SBCK_006-9a>¶
人恩逰邉風沙意夢楚波濤䰟一日引别袂九¶
迴霑淚㾗自悲何以然在禮闕晨昏名利時轉¶
甚是非宵亦喧浮情少定主百慮隨世翻舉此¶
胷臆恨幸從賢哲論明明三飛鸞(與𩀱鸞/一作歩兵)照¶
物如朝暾¶
　　　贈城郭道士¶
望裏失却山聴中遺却泉松枝休䇿雲藥囊翻¶
貯錢曽依青桂鄰學得白雲絃别别意未迴世¶
上爲隠仙¶
　　　桐廬山中贈李明府¶
<pb:KR4c0058_SBCK_006-9b>¶
静境無濁氛清雨零碧雲千山不隠響一葉動¶
亦聞即此佳志士精㣲誰相羣欲識楚(化/一作)章¶
句袖中蘭&KR0649;薫¶
　　　獻漢南樊尚書¶
天下昔崩亂大君識賢臣衆木盡揺落始見竹¶
色真兵𫝑走山岳陽光潛埃塵心開玄女符面¶
縳清波人異俗既從化澆風亦歸淳自公理斯¶
郡寒谷皆變春旗影巻赤電劒鋒匣青鱗如何¶
嵩髙氣作鎮楚水濵雲鏡忽開霽(景/一作)孤光射¶
無垠乃知尋常鑒照影不照神¶
<pb:KR4c0058_SBCK_006-10a>¶
　　　贈轉運陸中丞¶
掌運職既大摧邪名更雄鵬飛簸曲雲鶚怒生¶
直風投彼霜雪令翦除荆&KR0068;&KR1244;楚倉傾向西呉¶
米發(登/一作)自東忛影咽河口車聲聾關中堯知¶
才䇿髙人喜道路通皆驚内史力繼得鄼侯功¶
萊子真爲少相如未免窮衣花野菡蓞書葉山¶
梧桐不是宗匠心誰憐久栖蓬¶
　　　贈萬年陸郎中¶
天子憂劇縣&KR0009;深華省郎紛紛風響珮蟄蟄劒¶
開霜舊事笑堆案新聲唯雅章誰言百里才終¶
<pb:KR4c0058_SBCK_006-10b>¶
作横天梁江鴻恥承眷雲津未能翔徘徊塵俗¶
中短毳無輝光¶
　　　擢第後東歸書懷獻坐主吕侍郎¶
昔嵗辭親淚今爲戀恩泣去住情難並别離景¶
易戢夭矯大空鱗曽爲小泉蟄幽意獨沉時震¶
雷忽相及神行既不宰直致非所執至運本遺¶
功輕生各(苦/一作)自立大君思此化良佐自然集¶
寶鏡無&KR0059;光時文有新習慈親誡志就賤子歸¶
情急擢第謝靈臺牽衣(名/一作)出皇邑行襟海日¶
曙逸抱江風入蒹葭得波浪芙蓉紅岸濕雲寺¶
<pb:KR4c0058_SBCK_006-11a>¶
勢動揺山鐘韻嘘吸舊逰期再踐懸水得重挹¶
松蘿雖可居青紫終當拾¶
　　　古意贈梁肅補闕¶
曲木忌日影讒人畏賢明自然照燭間不受邪¶
佞輕不有百鍊火孰知寸金精金鉛正同(在/一作)¶
鑪願分精與麤¶
　　　贈黔府王中丞楚¶
舊説天下山半在黔中青又聞天下泉半落黔¶
中鳴山水千萬遶中有君子行儒風一以扇汙¶
俗心皆平我願中國春化從異方生昔爲隂草¶
<pb:KR4c0058_SBCK_006-11b>¶
毒今爲陽華英嘉實綴緑蔓涼湍瀉清聲逍遥¶
物景勝視聽空曠并困驥猶在轅沉珠尚隠精¶
路遐莫及盻泥汚日已盈嵗宴將何從落葉甘¶
自輕¶
　　　上達溪舎人¶
北山少日月草木苦風霜貧士在重坎食梅有¶
酸腸萬俗皆走圓一身(心/一作)猶學方常恐衆毁¶
至春葉成秋黄大賢秉髙鑒公燭無&KR0059;光暗室¶
曉未及幽吟涕空行¶
　　　贈主人¶
<pb:KR4c0058_SBCK_006-12a>¶
斗水㵼大海不如㵼枯池分明賢達交豈顧豪¶
華兒海有不足流豪有不足資枯鱗易爲水貧¶
士易爲施幸覩君子席㑹將幽賤期側聞清風¶
議如飲黄金巵此道與日月同光無盡時¶
　　　贈建業契公¶
師住青山寺清華常遶身雖然到城郭衣上不¶
棲塵¶
　　　獻襄陽于大夫¶
襄陽青山郭漢江白銅堤謝公領兹郡山水無¶
塵泥鐵馬萬霜雪絳旗千虹蜺風漪參差泛石¶
<pb:KR4c0058_SBCK_006-12b>¶
板重疊躋舊淚不復墯新歡居然齊還耕竟原¶
野歸老相扶携物色増曖曖寒芳更萋萋淵清¶
有遐略髙躅無近蹊(掠奭歌有安緩/一作衆賦無暴)即此冨蒼¶
翠自然引翔棲曩逰常抱憶夙好今尚暌願言¶
從逸轡暇日凌清溪¶
　　　贈鄭夫子魴¶
天地入胷臆吁嗟生風雷文章得其㣲物象由¶
我裁宋玉逞大句李白飛狂才苟非聖賢心孰¶
與造化該勉矣鄭夫子驪珠今始胎¶
　　　大隠訪三首¶
<pb:KR4c0058_SBCK_006-13a>¶
　　　崔從事鄖以直隳職(官/一作)¶
古人留清風千載遥贈君破松見貞心裂竹㸔¶
直文殘月色不攺髙賢徳常新家懷詩書冨宅¶
抱草木貧安得一蹄泉來化千尺鱗含意永不¶
語釣璜幽水濵¶
　　　章仇將軍良棄功守貧¶
飲君江海心詎(誰/一作)能辨淺深揖君山岳徳誰¶
能齊嶔岑東海精爲月西岳氣凝金進則萬景¶
晝(盡/一作)退則羣物隂我欲薦此言天門峻沉沉¶
風飈亦感激爲我颼飀吟¶
<pb:KR4c0058_SBCK_006-13b>¶
　　　趙記室俶在職無事¶
卑静身後老髙動物先摧方圓水任器剛勁木¶
成灰大道母羣物達人腹衆才時吟堯舜篇心¶
向無爲開彼隠山萬曲我隠酒一杯公庭何所¶
有日日清風來¶
　　　贈韓郎中愈二首¶
何以定(結/一作)交契贈君髙山石何以保貞堅贈¶
君青松色貧居過此外無可相彩飾聞君碩䑕¶
詩吟之淚空滴¶
碩䑕既穿墉又嚙機上絲穿墉有閑(餘/一作)土嚙¶
<pb:KR4c0058_SBCK_006-14a>¶
絲無餘衣朝吟枯桑柘暮泣穿杼機豈是無巧¶
妙絲斷將何施衆人上肥華忠士多饑羸願君¶
保此節(此貞節/一作願保)天意當察㣲(本作一詩/右二詩一)¶
前日逺别離今日生白髪欲知萬里情曉卧半¶
牀月常恐百蟲秋使我芳草歇(此一篇/一本無)¶
　　　戲贈无本二首¶
長安秋聲乾木葉相號悲瘦僧卧冰凌嘲(朔/一作)¶
詠含金痍金痍非戰痕峭病方在兹詩骨聳東¶
野詩濤湧退之有時踉蹌行人驚鶴阿師可惜¶
李杜死不見此狂癡¶
<pb:KR4c0058_SBCK_006-14b>¶
燕僧聳聴詞袈裟喜新翻北岳厭利殺玄功生¶
㣲言天髙亦可飛海廣亦可源文章查無底斸¶
掘誰能根夢靈髣髴到匠我方與論拾月鯨口¶
邉何人免爲吞燕僧擺造化萬有隨手奔補綴¶
雜霞衣笑傲諸貴門將明文在身亦爾(示/一作)道¶
所存朔雪凝别句𦍤風飄征魂再期嵩少逰一¶
訪蓬蘿村春草步步緑春山日日喧遥鸎相應¶
吟晚聴恐不繁相思塞心胷髙逸難攀援¶
孟東野詩集巻第六¶
