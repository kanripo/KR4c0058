# -*- mode: mandoku-view; -*-
#+TITLE: 孟東野詩集
#+DATE: 2015-09-11 08:19:29.000116
#+PROPERTY: ID KR4c0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0225-010孟東野詩集-卷第十.
<pb:KR4c0058_SBCK_010-1a>¶
孟東野詩集卷第十¶
　　山南西道節度參謀試大理評事平昌孟　郊¶
　哀傷¶
　　　弔國殤¶
徒言人最靈白骨亂縱横如何當春死不及羣¶
草生堯舜宰乾坤噐農不噐兵秦漢盗山岳鑄¶
殺不鑄耕天地莫生金生金人競爭¶
　　　弔比干墓¶
殷辛帝天下猒爲天下尊乾綱既一㫁賢愚無¶
一門佞是福身本忠是喪己源餓虎不食子人¶
<pb:KR4c0058_SBCK_010-1b>¶
無骨肉恩日影不入地下埋寃死䰟有骨不爲¶
土應作直木根今來過此鄉下馬弔此墳靜念¶
君臣間有道誰敢論¶
　　　弔元魯山十首¶
摶鷙有餘飽魯山長飢空豪人飫鮮肥魯山飯¶
蒿蓬食名皆霸官食力乃堯農君子恥新態魯¶
山與古終天璞本平一人巧生異同魯山不自¶
剖全璞竟没躬¶
自剖多是非流濫將何歸奔競(損驅/一作)立詭節凌¶
侮爭怪輝五帝坐銷鑠萬類隨衰㣲以兹見魯¶
<pb:KR4c0058_SBCK_010-2a>¶
山道蹇無所依¶
君子不自蹇魯山蹇有因苟含天地秀皆是天¶
地身天地蹇既甚魯山道莫伸天地氣不足魯¶
山食更貧始知補元化竟須得賢人¶
賢人多自霾道理與俗乖細功不敢言逺韻方¶
始諧萬物飽爲飽萬人懐爲懷一聲苟失所衆¶
憾來相棑所以元魯山饑衰難與偕¶
逺階無近級造次不可昇賢人絜腸胃寒日空¶
澄凝血誓竟訛繆膏明易煎蒸以之驅魯山踈¶
迹去莫乗¶
<pb:KR4c0058_SBCK_010-2b>¶
言從魯山宦盡化堯時心豺虎恥狂噬齒牙閉¶
霜金(針/一作)競來闢田土相與耕嶔岑當宵無關¶
鎻竟嵗饒歌吟善敎復(履/一作)天術美詞非俗箴¶
精㣲自然事視聽不可尋因書魯山績庻合簫¶
韶音¶
簫韶太平樂魯山不虚作千古若有知百年幸¶
如昨誰能嗣教化以此洗浮薄君臣貴深遇天¶
地有靈橐力運既艱難徳符方合莫名位苟虚¶
矌聲明自銷鑠禮法雖相救貞濃易糟粕哀哀¶
元魯山畢竟誰能度¶
<pb:KR4c0058_SBCK_010-3a>¶
當今富敎化(禮嘉士/一作聖朝)元后得賢相冰心鏡衰¶
古霜議清遐障幽埋盡洸洗滯旅免流浪唯餘¶
魯山名未獲旌廉讓二三貞苦士刷視聳危望¶
髮秋青山夜日㫁丹闕亮誘類幸從兹嘉招固¶
非妄小生奏狂狷感惕増萬狀¶
黄犢不知孝魯山自駕車非賢不可妻魯山竟¶
無家供養恥它力言詞豈纎瑕將謡魯山徳賾¶
海誰能涯¶
遺嬰盡鶵乳何況肉骨枝心腸結苦誠胷臆垂¶
甘滋事已出古表誰言獨今竒賢人母萬物愷¶
<pb:KR4c0058_SBCK_010-3b>¶
悌流前詩¶
　　　哭李觀¶
志士不得老多爲直氣傷阮公終日哭壽命固¶
難長顔子既殂謝孔門無輝光文星落竒曜寶¶
劒摧脩鋩常作金應石忽爲宫别商爲爾弔琴¶
瑟㫁絃難再張偏轂不可轉隻翼不可翔清塵¶
無吹嘘委地難飛揚此義古所重此風今已亡¶
自聞喪元賔一日入九狂沉痛此丈夫驚呼彼¶
穹蒼我有出俗韻勞君疾惡腸知音既已矣㣲¶
言(善/一作)誰能彰旅葬無髙墳栽(&KR0012;/一作)松不成行¶
<pb:KR4c0058_SBCK_010-4a>¶
哀歌動寒日贈淚沾晨霜神理本窅窅(&KR0256;宴/一作)今¶
來更茫茫何以蕩悲懷萬事付一觴¶
　　　李少府㕔弔李元賔遺字(㕔云&KR0043;從叔/元賓題少府)¶
(義而無其辭/宅有感有其)¶
零落三四字忽成千萬年那知冥寞客不有補¶
亡篇斜月弔空壁旅人難獨眠一生能幾時百¶
慮來相煎戚戚故交淚幽幽長夜泉已矣難重¶
言一言一潜然¶
　　　悼呉興湯衡評事¶
君生(在/一作)霅水清君殁霅水渾空令骨肉情哭¶
<pb:KR4c0058_SBCK_010-4b>¶
得白日昏大夜不復曉古松長閉門琴絃緑水¶
絶詩句青山存昔爲芳春顔今爲荒草根獨問¶
&KR0115;&KR0115;理先儒未曽言¶
　　　哀孟雲卿嵩陽荒居¶
戚戚抱幽獨晏晏沉荒居不聞新歡笑但覩舊¶
詩書藝蘗意彌苦耕山食無餘定交昔何在至¶
戚今或踈薄俗易銷歇淳風難久舒秋蕪上空¶
堂寒槿落枯渠薙草恐傷蕙攝衣自理鋤殘芳¶
亦可餌遺秀誰忍除徘徊未能去爲爾涕漣如¶
　　　哭盧貞國¶
<pb:KR4c0058_SBCK_010-5a>¶
一别難與期存亡易寒燠下馬入君門聲悲不¶
成哭自能冨才藝當兾深榮禄皇天&KR0018;我賢遺¶
恨至兩目平生嘆無子家事親相囑¶
　　　傷舊逰¶
去春㑹處今春歸花數不減人數稀朝笑片時¶
暮成泣東風一向還西輝¶
　　　弔房十五次卿少府¶
日髙方得起獨賞些些春可惜宛轉鸎好音與¶
它人昔年此氣味還走曲江濵逢着韓退之結¶
交方殷勤蜀客骨目髙聦辯劒㦸新如何昨日¶
<pb:KR4c0058_SBCK_010-5b>¶
歡今日見無因英竒一謝世視聽一爲塵誰言¶
老淚短淚短沾衣巾(沾巾/一作足)¶
　　　逢江南故晝上人㑹中鄭方回(年手礼/上人徃)¶
(以為它日之念/五十篇相贈云)¶
相逢失意中萬感因語至追思東林日掩抑北¶
印淚筐篋有遺文江山舊清氣塵生逍遥注(作/一)¶
(篇)墨故飛動字荒毁碧澗居虚無青松位珠沉¶
百泉暗月死羣象閟永謝平生言知音豈容易¶
　　　哭祕書包大監¶
哲人卧病日賤子泣玉年常恐寳鏡破明月難¶
<pb:KR4c0058_SBCK_010-6a>¶
再圓文字未攺素聲容忽歸玄始知知音稀千¶
載一絶絃舊館有遺琴清風那復傳¶
　　　悼幻子¶
一閉黄蒿門不聞白日事生氣散成風枯骸化¶
爲地&KR0018;我十年恩欠爾千行淚洒之北原上不¶
待秋風至¶
　　　悼亡¶
山頭明月夜増輝不照重泉下泉下雙龍無再¶
期金&KR0094;玉鷰空銷化朝雲暮雨成古墟蕭蕭野¶
竹風吹亞¶
<pb:KR4c0058_SBCK_010-6b>¶
　　　弔李元賔墳¶
曉上荒涼原弔彼&KR0115;寞䰟眼咽此時淚耳悽在¶
日言寂寂千萬年墳鎻&KR0012;松根¶
　　　覽崔爽遺文因杼幽懷(於南方/崔君殁)¶
墮淚數首文悲結千里墳蒼旻且留我白日空¶
遺君仙鶴未巢月衰鳯先墜雲清風獨起時舊¶
語如再聞瑶草罷葳蕤桂花休氛氲萬物與我¶
心相感呉江濆¶
　　　峽哀十首¶
昔多相與笑今誰相與哀峽哀哭幽䰟(夢/一作)噭¶
<pb:KR4c0058_SBCK_010-7a>¶
噭風吹來墮魄抱空月出没難自裁韲粉一閃¶
間春濤百丈(尺/一作)雷峽水聲不平碧沲牽清洄¶
沙稜箭箭(湔湔/一作)急波齒齗齗開呀彼無底吮待¶
此不測災谷號相噴激石怒爭旋廻古罪有復¶
鄉今縲多爲能字&KR0012;徒髣髴銜雪猶驚猜薄俗¶
少直腸交結須横財黄金買相弔幽泣無餘漼¶
我有古心意爲君空摧頽¶
上天下天水出地入地舟石劒相劈斫石波怒¶
蛟虬花木疊宿春風飈凝古秋幽怪窟穴語飛¶
聞&KR0388;響流沉哀日已深銜訴將何求¶
<pb:KR4c0058_SBCK_010-7b>¶
三峽一線天三峽萬繩泉上仄碎日月一掣狂¶
漪漣破魄一兩㸃凝幽數百年峽暉不停午峽¶
險多饑涎樹根鎻枯棺&KR0012;骨&KR1602;&KR1602;懸樹枝哭霜¶
棲哀韻杳杳鮮逐客零落腸到此湯火煎性命¶
如紡績道路隨索縁奠淚(酹/一作)弔波靈波靈將¶
閃然¶
峽亂鳴清磬(鳴清聲/峽虬)産石爲鮮鱗噴爲腥雨涎¶
吹作黒井身怪光閃衆異餓劒唯待人老腸未¶
曽飽古齒嶄嵓嗔嚼齒三峽泉三峽聲齗齗¶
峽螭(蛟/一作)老解語百丈潭底聞毒波爲計校飲¶
<pb:KR4c0058_SBCK_010-8a>¶
血養子孫既非臯陶吏空食沉獄(玉/一作)䰟潜怪¶
何幽幽魄說徒云云峽聽哀哭泉峽弔鰥寡猿¶
峽聲非人聲劒水相劈翻斯誰士諸謝奏此沉¶
苦言¶
讒人峽虬心渇罪呀然潯所食無直腸所語饒¶
臰音石齒嚼百泉石風號千琴幽哀莫能逺分¶
雪何由尋月魄(魄/一作)髙卓卓峽窟(&KR0072;/一作)清沉沉¶
銜訴何時明抱痛已不禁犀飛空波濤裂石千¶
嶔岑¶
峽稜剸日月日月多摧輝物皆斜仄生鳥亦斜¶
<pb:KR4c0058_SBCK_010-8b>¶
仄飛潜石齒相鎻沉䰟招莫歸恍惚清泉甲班¶
爛碧石衣餓嚥潺湲號涎似&KR0486;汯肥峽春不可¶
逰腥草生㣲㣲¶
峽景滑易墮峽花怪非春紅光根潜涎碧雨飛¶
沃津巴谷蛟螭心巴鄉魍魎親噉生不問賢至¶
死獨養身腥語信者誰拗歌歡非真仄田無異¶
稼毒水多獰鱗異類不可友峽哀哀難伸¶
峽水劒㦸獰峽舟霹&KR0430;翔因依虺蜴手起坐風¶
雨忙峽旅多竄官峽氓多非良滑心不可求滑¶
習積已長漠漠涎霧起齗齗涎水光渇賢如之¶
<pb:KR4c0058_SBCK_010-9a>¶
何忽在水(此/一作)中央¶
梟䲭作人語蛟虬吸山波能於白日間謟欲晴¶
風和駭智蹶衆命藴腥布深蘿齒泉無底貧鋸¶
涎在處多仄樹鳥不巢踔　猿相過峽哀不可¶
聽峽怨其奈何¶
　　　杏殤九首(并序)¶
杏殤花乳也霜翦而落因悲昔嬰故作是詩¶
凍手莫弄珠弄珠珠易飛驚霜莫翦春翦春無¶
光輝零落小花孔斕班昔嬰衣拾之不盈把日¶
暮空悲歸¶
<pb:KR4c0058_SBCK_010-9b>¶
地上空拾星枝上不見花哀哀&KR0012;老人戚戚無¶
子家豈若没水鳬不如拾巢雅浪鷇破便飛風¶
鶵裊相誇芳嬰不復生向物空悲嗟¶
應是一線淚入此春木心枝枝不成花片片落¶
翦金春壽何可長霜哀亦已深常時洗芳泉此¶
日洗淚襟¶
兒生月不明兒死月始光兒月兩相奪兒命果¶
不長如何此英英亦爲弔蒼蒼甘爲墮地塵不¶
爲末世(世木/一作)芳¶
踏地恐土痛損彼芳樹根此誠天不知翦棄我¶
<pb:KR4c0058_SBCK_010-10a>¶
子孫垂枝有千落芳命無一存誰謂生人家春¶
色不入門¶
洌洌霜殺春枝枝疑纎刀木心既零落山竅空¶
呼號班班落地英㸃㸃如明膏始知天地間萬¶
物皆不牢¶
哭此不成春淚痕三四班失芳蝶既狂失子老¶
亦孱且(豈/一作)無生生力自(甘/一作)有死死顔靈鳯¶
不銜訴誰爲扣天關¶
此兒自見災花發多不諧窮老收碎心永夜抱¶
破懷聲死更何言意死不必喈病叟無子孫獨¶
<pb:KR4c0058_SBCK_010-10b>¶
立猶束柴¶
霜似敗紅芳翦啄十數雙參差呻細風噞喁沸¶
(戲/一作)淺江泣凝(疑/一作)不可消(誚/一作)恨壯難自降¶
空遺舊日影怨彼(此/一作)小書牎¶
　　　弔江南老家人春梅¶
念爾筋力盡違我衣食恩奈何麤獷兒生鞭見¶
死痕舊使常以禮新怨(&KR0072;/一作)将誰吞胡爲乎泥¶
中(上天/一作)消歇敎義源¶
　　　哭李丹貟外并&KR0009;杜中丞¶
生死方知交態存忍將齚齖報幽䰟十年同在¶
<pb:KR4c0058_SBCK_010-11a>¶
平原客更遣何人哭寢門¶
　　　哭劉言史¶
詩人業&KR0012;峭餓死良已多相悲與相笑累累其¶
奈何精異劉言史詩腸傾珠河取次抱置之(作/一)¶
(抛鄭/取次爲)飛過東溟波可惜大國謡飃爲四夷歌¶
常扵衆中㑹顔色兩切磋今日果成死葬襄(作/一)¶
(喪)之洛河洛岸逺相弔酒淚雙滂沲¶
　　　弔盧殷十首¶
詩人多清峭餓死抱空山白雲既無主飛出意¶
等閑久病牀席尸䕶喪童僕孱故書窮䑕嚙狼¶
<pb:KR4c0058_SBCK_010-11b>¶
籍一室間君歸新&KR0017;鄉我面古玉(土/一作)顔羞見¶
入地時無人叫追攀百泉空相弔日久(夕/一作)哀¶
潺潺¶
唧唧復唧唧千古一月色新新復新新千古一¶
花春邙風噫孟郊嵩秋葬盧殷北邙前後客相¶
弔爲埃塵北邙&KR0068;針草淚根生苦辛烟火不自¶
煖筋力早已貧幽薦一盃泣㵼之清洛濵添爲¶
㫁腸聲愁殺長别人¶
&KR0068;針風相號破碎諸苦哀苦哀不可聞掩耳亦¶
入來哭絃多煎聲恨涕有餘摧噫貧氣已焚噫¶
<pb:KR4c0058_SBCK_010-12a>¶
死心更灰夢世浮閃閃淚波深洄洄薤歌一以¶
去蒿閉不復開¶
登封草木深登封道路㣲日月不與光莓苔空¶
生衣可憐無子翁蚍蜉縁病肌攣卧歳時長漣¶
漣但幽噫幽噫虎豹聞此外相訪稀至親唯有¶
詩抱心死有歸河南韓先生後君作因依磨一¶
片嵌巖書千古光輝¶
賢人無計校生苦死徒誇它名潤子孫君名潤¶
泥沙可惜千首文閃如一朝花零落難苦言(作/一)¶
(留/久)起坐空驚嗟¶
<pb:KR4c0058_SBCK_010-12b>¶
耳聞陋巷生眼見魯山君餓死始有名餓名髙¶
氛氲戅叟老壯氣感之爲憂雲所憂唯一泣古¶
今相紛紛平生與君説逮此俱云云¶
初識漆鬢髮爭爲新文章夜踏明月橋店飲吾¶
曹床醉啜二盃釀名郁一縣香寺中摘梅花園¶
裏翦浮芳髙嗜緑&KR0188;(雲/一作)羮意輕肥膩羊吟哦¶
無滓韻言語多占腸白首忽然至盛年如偷將¶
清濁俱莫追何須罵滄浪¶
前賢多哭酒哭酒免哭心後賢試銜之哀至無¶
不深少年哭酒時白髮亦以侵老年哭酒時聲¶
<pb:KR4c0058_SBCK_010-13a>¶
韻隨生沉&KR0009;言哭酒賔勿作登封音登封徒放¶
聲天地竟難尋¶
同人少相哭異類多相號始知禽獸癡却至天¶
然髙非子病無淚非父念莫勞如何裁親踈用¶
禮如用刀&KR0012;喪鮮匍匐閉哀抱鬱陶煩他手中¶
葬誠信焉能褒嗟嗟無子翁死棄如脫毛¶
聖人哭賢人骨化氣爲星文章飛上天列宿増¶
晶熒前古文可數今人文亦靈髙名稱謫仙昇¶
降曽莫停有文死更香無文生亦腥爲君鏗好¶
辭永傳作謐寧¶
<pb:KR4c0058_SBCK_010-13b>¶
　聮句¶
　　　有所思聮句¶
相思繞我心日夕千萬重年光坐晼晚春淚銷¶
顔容(郊)臺鏡晦舊暉庭草滋新茸望夫山上石¶
别劒水(池/一作)中龍(愈)¶
　　　遣興聮句¶
我心随月光冩君庭中央(郊)月光有時晦我心¶
安所忘(愈)常恐金石契㫁爲相思腸(郊)平生無¶
百嵗岐路有四方(愈)四方各異俗適意非所將¶
(郊)駑蹄顧挫抹逸翮遺稻粱(愈)時危抱獨沉道¶
<pb:KR4c0058_SBCK_010-14a>¶
<pb:KR4c0058_SBCK_010-15a>¶
獻天子然後致殊勲(郊)豈如豐城下空有斗間¶
雲愈¶
　讃¶
　　　讃維摩詰¶
皃是古印言是空音在酒不飲在色不淫非獨¶
僧禮亦使儒欽感此補亡書謝懸金¶
　書¶
　　　上常州盧使君書¶
道徳仁義天地之常也將有人主張之乎將無¶
人主張之乎曰賢人君子有其位言之可以周¶
<pb:KR4c0058_SBCK_010-15b>¶
天下而行也無其位則周身言之可也周身言¶
之可周天下言之不可也仲尼當時無其位言¶
之亦不可周天下而行也及至著書載其言則¶
周萬古而行也豈唯周天下而已哉仲尼非獨¶
載其言周萬古而行也前古聖賢得仲尼之道¶
則其言皆載之周萬古而行閤下道徳仁義之¶
言已聞周天下誦之久矣其後著書君子亦當¶
載矣周萬古而行也幸甚幸甚道徳仁義之言¶
天地至公之道也君子著書期不朽亦天地至¶
公之道夫何讓哉是故不以道徳仁義事其君¶
<pb:KR4c0058_SBCK_010-16a>¶
者以盗賊事其君也不以道徳仁義之衣食養¶
其親者是盗賊養其親也閤下既以道徳仁義¶
事其君聞之天下久矣小子顯求閤下道徳仁¶
義之衣食以爲養也謂之中庸之道謂之中庸¶
則敢求也謂之特逹則不敢求也小子嘗衣食¶
宣武軍司馬陸大夫道徳仁義之矣陸公既没¶
又嘗衣食此郡前守吏部侍郎韋公道徳仁義¶
之矣韋公既去衣食亦去道徳仁義顯其主張¶
謹載是書及舊文又有子遇之書同乎緘獻輕¶
重可否傾一言陳謝誠兾扵異日不宣郊再拜¶
<pb:KR4c0058_SBCK_010-16b>¶
　　　又上養生書¶
天之與人一其道也天地不棄扵人人自棄扵¶
天天可棄於人乎曰不可人自棄也已曰人皆¶
棄之乎曰賢人君子不棄也凡人棄之可天有¶
殺物之心而無棄物之心天有棄物之心則萬¶
物莫能生矣是故君子之扵萬物皆不棄也而¶
況扵身乎棄其身是棄其後也棄其後是棄其¶
先也故曰君子之道豈易哉敢不法天而行身¶
乎所以君子養其身養其公也小人養其身養¶
其&KR0059;也身以及家家以及國國以及天下以公¶
<pb:KR4c0058_SBCK_010-17a>¶
道養天下則天下肥也以&KR0059;道養天下則天下¶
削也養身之道豈容易哉養其公者天道養也¶
養其&KR0059;者人情養也以天道養其人則合天矣¶
以人情養其人則不合天矣以人情養其人自¶
棄矣天道質也人情文也天道静也人情動也¶
質者生之侈也静者生之得也動者生之棄也¶
文不以質勝之則文爲棄矣動不以静制之則¶
動爲棄矣天者水之謂也人者魚之謂也魚棄¶
水則螻蟻得之矣人棄天則疾病得之矣魚可¶
安扵水而不可翫扵水其失也在乎恣波浪而¶
<pb:KR4c0058_SBCK_010-17b>¶
不迴也人可安扵天而不可翫扵天其失也在¶
乎恣嗜慾而不迴也所謂安扵天者法天之味¶
而食之食不違扵四時也法天之聽而聽之聽¶
不違扵五節也法天之明而視之視不違扵五¶
色也食與視聽苟違扵天則疾病得之矣故曰¶
君子法天而行身也小人翫天而棄身也書之¶
座右嵇康猶有所棄秦之醫和晉之杜蒯其亦¶
不書扵右則何以爲君子之座哉良藥苦口也¶
苦口獲罪扵人苟或有矣仁義之獲罪扵天未¶
之有也恩養下將逺辭違書冩至誠之言不勝¶
<pb:KR4c0058_SBCK_010-18a>¶
